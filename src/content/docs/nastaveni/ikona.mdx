---
title: Ikona serveru
description: Jak nastavit vlastní ikonu v seznamu serverů.
---


import {FileTree, Steps} from '@astrojs/starlight/components';

Ikona serveru je obrázek, který se zobrazuje v seznamu serverů (server list) vlevo od názvu a popisu (MOTD). Je to první vizuální prvek, kterým můžeš hráče zaujmout.

## Požadavky na obrázek

Aby Minecraft ikonu přijal, musí splňovat přesná kritéria:

* **Rozměry:** Přesně **64x64 pixelů**.
* **Formát:** Obrázek musí být ve formátu **.PNG**.
* **Název:** Soubor se musí jmenovat přesně `server-icon.png`.

:::tip[Nástroj na úpravu]
Pokud tvůj obrázek nemá správné rozměry nebo formát, můžeš použít online editor, například [ResizePixel](https://www.resizepixel.com/) nebo jakýkoliv grafický program (Malování, Photoshop, GIMP).
:::

## Postup nastavení

<Steps>

    1. Připrav si obrázek splňující výše uvedené požadavky.

    2. Přejmenuj soubor na `server-icon.png`.

    3. Nahraj tento soubor do **hlavní složky serveru** (tam, kde se nachází `server.jar` a soubor `server.properties`).

        <FileTree>
            - logs/
            - plugins/
            - world/
            - server.jar
            - **server-icon.png**
            - server.properties
            - ...
        </FileTree>

    4. Restartuj server.

</Steps>

:::note[Máš Proxy server?]
Pokud používáš **Velocity** nebo **BungeeCord**, musíš ikonu nahrát do hlavní složky **Proxy serveru**, nikoliv na backend servery (Survival, Lobby). Hráč se totiž připojuje k proxy, a ta posílá informace o ikoně.
:::

## Co dělat, když se ikona nezobrazuje?

Nahrál jsi ikonu, restartoval server, ale v seznamu serverů ji stále nevidíš?

1.  **Mezipaměť (Cache):** Minecraft klient si ikony ukládá. Zkus server ze seznamu **smazat a znovu přidat**.
2.  **Ověření online:** Zkontroluj funkčnost přes externí nástroj, například [Minecraft Server Status](https://mcsrvstat.us/). Pokud ji tam vidíš, je chyba jen ve tvém Minecraft klientovi.
3.  **Špatný název:** Ujisti se, že se soubor jmenuje přesně `server-icon.png` (vše malým, koncovka png).