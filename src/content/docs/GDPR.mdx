---
title: "Zásady ochrany osobních údajů (GDPR)"
description: "Jak zpracováváme a chráníme osobní údaje návštěvníků našich webů."
tableOfContents: false
---

Tyto zásady ochrany osobních údajů vysvětlují, jakým způsobem zpracováváme a chráníme osobní údaje návštěvníků a uživatelů webových stránek v síti **MC Návody**.

## 1. Správce osobních údajů

Správcem vašich osobních údajů podle čl. 4 bod 7 nařízení Evropského parlamentu a Rady (EU) 2016/679 o ochraně fyzických osob v souvislosti se zpracováním osobních údajů (dále jen: „**GDPR**”) je:

**Fabián Kozel**

Sídlo: Blížňovice 39, Hrochův Týnec 538 62

IČO: 21745196

Fyzická osoba zapsaná v živnostenském rejstříku (Městský úřad Chrudim).

(dále jen „**Správce**“).

Máte-li jakékoli dotazy ohledně zpracování vašich údajů, můžete mě kontaktovat na e-mailu: **podpora@mcnavody.eu**.

## 2. Na jaké weby se tyto zásady vztahují

Tyto zásady se vztahují na všechny webové stránky provozované v rámci projektu MC Návody, konkrétně:

* `https://mcnavody.eu/` (Hlavní web s návody)
* `https://log.mcnavody.eu/` (Služba pro sdílení logů)
* `https://status.mcnavody.eu/` (Stav služeb)

## 3. Jaké údaje zpracováváme a proč

Při používání našich služeb může docházet ke zpracování následujících údajů:

### A. Technické údaje a bezpečnost (Serverové logy)

Pro zajištění bezpečnosti, ochrany proti DDoS útokům a technické funkčnosti stránek zpracováváme technické údaje, které váš prohlížeč automaticky odesílá serveru.

* **Rozsah:** IP adresa, čas přístupu, typ prohlížeče, operační systém.
* **Právní důvod:** Oprávněný zájem Správce na zajištění bezpečnosti a funkčnosti webu.

### B. Analytika návštěvnosti (Cloudflare Web Analytics)

Pro zlepšování obsahu sledujeme anonymizované statistiky návštěvnosti. Využíváme službu Cloudflare Web Analytics, která je navržena s důrazem na soukromí (tzv. *privacy-first*).

* **Rozsah:** Tato služba **nepoužívá** sledovací cookies (client-side state) k identifikaci uživatelů napříč weby. Sleduje pouze agregovaná data o zobrazení stránek a výkonu webu.
* **Právní důvod:** Oprávněný zájem Správce na vylepšování služeb.

### C. Vyhledávání (Algolia)

Na webu `mcnavody.eu` využíváme pro vyhledávání službu Algolia.

* **Rozsah:** Při zadání dotazu do vyhledávání může být text dotazu a vaše IP adresa odeslána na servery poskytovatele Algolia za účelem zobrazení relevantních výsledků.
* **Právní důvod:** Oprávněný zájem na zajištění funkčnosti vyhledávání.

### D. Uživatelský obsah (Služba log.mcnavody.eu)
Pokud využijete službu pro nahrávání logů:

* **Rozsah:** Zpracováváme obsah souborů, které dobrovolně nahrajete.

* **Doba uložení:** Logy jsou uchovávány po dobu 3 měsíců od jejich posledního zobrazení. Poté jsou ze systému automaticky a nenávratně smazány.

* **Anonymizace:** Systém před uložením automaticky anonymizuje IP adresy nalezené v logu. Originální IP adresy se neukládají.

* **Upozornění:** I přes automatickou anonymizaci IP adres doporučujeme uživatelům zkontrolovat, zda logy neobsahují jiné citlivé údaje (např. hesla v plaintextu). Nahrané logy jsou dostupné komukoliv, kdo má k dispozici unikátní odkaz.

## 4. Kdo má k údajům přístup (Zpracovatelé)

Vaše osobní údaje neprodávám ani nepředávám třetím stranám pro marketingové účely. Pro zajištění chodu webu však využívám prověřené poskytovatele infrastruktury (tzv. zpracovatele):

1. **Cloudflare, Inc.** (USA/EU) – Poskytovatel CDN (Content Delivery Network), zabezpečení a analytiky.
2. **Algolia, Inc.** (USA/EU) – Poskytovatel vyhledávacího enginu.
3. **Hetzner Online GmbH** – Poskytovatel fyzického serveru a hostingu, kde jsou uložena data webů `mcnavody.eu` a `log.mcnavody.eu`.
4. **Oracle Corporation** – Poskytovatel hostingu pro `status.mcnavody.eu`.

Data mohou být přenášena do třetích zemí (mimo EU), zejména v případě společností Cloudflare a Algolia. Tito poskytovatelé garantují ochranu dat prostřednictvím standardních smluvních doložek (SCC) nebo jiných mechanismů v souladu s GDPR.

## 5. Cookies

Naše weby používají minimální množství cookies nebo technologií lokálního úložiště (Local Storage):

* **Nezbytné:** Ukládání vašich preferencí (např. tmavý/světlý režim, stav zavření bannerů).
* **Analytické:** Cloudflare Web Analytics (bez cookies).
* Většina prohlížečů umožňuje cookies zakázat, což však může ovlivnit komfort při používání webu (např. si web nebude pamatovat nastavení vzhledu).

## 6. Vaše práva

V souvislosti se zpracováním osobních údajů máte následující práva:

* Právo na přístup k vašim osobním údajům.
* Právo na opravu nebo výmaz údajů (např. smazání nahraného logu).
* Právo vznést námitku proti zpracování na základě oprávněného zájmu.
* Právo podat stížnost u dozorového úřadu, kterým je v ČR Úřad pro ochranu osobních údajů (www.uoou.cz).

Tyto zásady jsou platné od 16. 2. 2026.