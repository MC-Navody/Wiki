---
title: Vlastní doména a DNS
description: Jak nastavit hezkou IP adresu (např. play.moje-domena.cz) místo čísel.
---

import { Tabs, TabItem, Steps, CardGrid, LinkCard } from '@astrojs/starlight/components';

Nikdo si nechce pamatovat IP adresu ve tvaru `82.208.17.10:27354`.
Vlastní doména (např. `mojeserver.cz` nebo `play.super-craft.cz`) vypadá lépe a hráči si ji snáze zapamatují.

## Kde získat doménu?

Doménu si musíš **koupit** u registrátora. Cena `.cz` domény se pohybuje okolo 200–300 Kč ročně.

<CardGrid>
    <LinkCard title="Vedos"
              description="Největší český registrátor. Časté slevy na první rok."
              href="https://www.wedos.cz/" target="_blank"/>
    <LinkCard title="Forpsi"
              description="Stabilní český registrátor, jednoduchá správa."
              href="https://www.forpsi.com/" target="_blank"/>
    <LinkCard title="Websupport"
              description="Jednička na Slovensku. Moderní a přehledná administrace."
              href="https://www.websupport.sk/" target="_blank"/>
    <LinkCard title="Cloudflare"
              description="Doporučujeme pro správu DNS. Nejrychlejší aktualizace záznamů na světě."
              href="https://www.cloudflare.com/" target="_blank"/>
</CardGrid>

## Typy záznamů

V administraci domény budeš nejčastěji pracovat s těmito záznamy:

* **A záznam:** Přeměňuje text na IP adresu (např. `play.moje.cz` -> `82.208.17.10`).
* **SRV záznam:** Umožňuje **schovat port**, pokud nemáš standardní 25565.
* **CNAME:** Alias pro jinou doménu. Pro Minecraft servery se příliš nedoporučuje.

---

## Jak nastavit IP adresu?

Vyber si situaci, která odpovídá tvému serveru.

<Tabs>
    <TabItem label="Standardní port (25565)">
        Pokud máš dedikovanou IP adresu s portem 25565 (nebo jsi na VPS), nastavení je triviální.

        **Cíl:** Hráči se připojí přes `play.moje-domena.cz`.

        <Steps>
            1.  Otevři správu DNS u svého registrátora.

            2.  Vytvoř nový záznam typu **A**.

            3.  Vyplň údaje:
                * **Název (Name/Host):** `play` (toto vytvoří play.domena.cz)
                * **Typ:** `A`
                * **Data (Cíl/IP):** Tvoje číselná IP adresa (bez portu).

            4.  Ulož změny.
        </Steps>
    </TabItem>

    <TabItem label="Nestandardní port (např. 27354)">
        Většina levnějších hostingů ti přidělí port, třeba `27354`. Pokud chceš, aby hráči nemuseli tento port psát, musíš použít **SRV záznam**.

        **Cíl:** Hráči napíší `hraj.moje-domena.cz` a server je sám přesměruje na port 27354.

        ### Krok A: Zjištění cílové adresy
        SRV záznam nemůže směřovat na číselnou IP adresu. Musí směřovat na jinou doménu. Máš dvě možnosti:

        1.  **Použij adresu hostingu (Doporučeno):** Pokud se k serveru připojuješ přes adresu typu `node1.nazevhostingu.cz`, použij ji. Nemusíš nic dalšího vytvářet.
        2.  **Vytvoř si vlastní:** Pokud máš jen číselnou IP (`82.208...`), vytvoř si pomocný **A záznam** (např. s názvem `node`) a nasměruj ho na tuto IP. Tvůj cíl pak bude `node.moje-domena.cz`.

        ### Krok B: Vytvoření SRV záznamu
        Teď řekneme, že kdo se připojí na `hraj`, má být přesměrován na konkrétní cíl a port.

        <Steps>
            1.  Vytvoř **SRV záznam**.
            2.  **Název (Service/Name):** `_minecraft._tcp.hraj`
                * Někteří registrátoři mají oddělená políčka pro službu (`_minecraft`), protokol (`_tcp`) a název (`hraj`).
                * Pokud chceš adresu přímo `moje-domena.cz` (bez "hraj"), do názvu dej `@` nebo nech prázdné.
            3.  **Priorita (Priority):** `0`
            4.  **Váha (Weight):** `5`
            5.  **Port:** `27354` (tvůj port serveru)
            6.  **Cíl (Target/Host):** Zde napiš adresu z Kroku A (např. `node1.hostify.cz` nebo `node.moje-domena.cz`).
        </Steps>

        :::caution[Pozor na cíl]
        Do pole **Cíl** u SRV záznamu nelze napsat číselnou IP adresu! Vždy tam musí být textová doména.
        :::
    </TabItem>
</Tabs>

## Kdy to začne fungovat?

Změny v DNS nejsou okamžité. Rozšíření do celého světa může trvat:
* **Cloudflare:** 1–5 minut.
* **Vedos/Forpsi:** 15 minut až 24 hodin.
* **Ostatní:** Až 48 hodin.
